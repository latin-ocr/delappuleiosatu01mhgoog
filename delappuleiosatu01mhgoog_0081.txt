-73-

reus factus est. Qui cum multam, qua multatus erat ¹), totam
pendere non posset (cf. Camilli timorem Dionys. App.), aut quoad
eam pependisset (de Scipione cf. Rom. Forsch. II, 472 sq.;
Miinzer Pauly-Wiss. IV, 1482), in carcerem coniectus interce-
dente L. Rhegino trib. pl. liberatus est atque in exilium migra-
vim) Tum, ut multa exsolveretur, bona eius publicata sunt.⁸)

¹) Multam de eo exactam esse auctor de vir. ill. 73 testatur, qui de
pecuniae redditae usu narrat. Accedit, quod de Camillo atque Scipione idem
traditur.

2) Caepio fortasse non iure, sed facto exulavit, quoniam neque exilio mul-
tatus esse, neque ante iudicium fugisse videtur, ut aqua et igni ei interdictum
sit. Redeuntem igitur ea tantummodo condicione consul tribunusve in carcerem
conicere poterat quidem, non debebat (cf. Mommsen, Strafrecht 72 sq.), si ad
pendendam multam bona publicata non sufficiebant, qua de re nihil scimus, Sed
etiam Scipio, cui in patriam redire licebat, exilium voluntarium praeoptavit3
quod idem de Caepione cogitandum est, cuius odium populus a 95 nondum de-
posuerat (Cic. de orat. H, 197 sq).

3) Quod ad bonorum publicationem attinet, cuius mentio fit in Per. 67
(„bona publicata“), illud certissimum est, non cum abrogatione imperii eam
coniungendam esse. Imperium enim Caepioni abrogatum est, antequam
quaestio peculatus instituta est, quod Caepio, si iam damnatus esset, non
anno 105 exercitui pro consule praefuisset; deinde etiam, quia ea causa, ex qua
in exilium profectus est, ultima esse debet: si igitur ad prius iudicium publi-
catio pertineret, efficeretur, ut Caepio et accusatus esset et multa ei inrogata
eo tempore, quo erepta omni re familiari profecto neque praedam servare
potuisset. Quod absurdum est.

Quia autem alias Caepionem subiisse accusationes neque constat neque
probabile est, ad peculatus causam publicationem bonorum referamus. Atque
optime omnia congruunt, si ad exemplum Scipionis bona Caepionis in exilium
profecti publicati sunt (Liv. XXXVIII, 60, 83 Miinzer P.-W. IV, 1482); neque
iudiciorum consuetudo huic coniecturae repugnat (cf. Strafrecht pg. 71J2. 1006).
Quin et adiuvatur e0, quod:

1. Lex Cassia, quae in Caepionem lata est (Ascon. in Corn. 69 K), eos senatu
movebat, quibus imperium abrogatum esset. Ea autem bonorum publicationem
non commemorabat. Prior enim eius pars „quem populus damnasset“ ad
C. Popillium pertinebat (cf. de lege Mommsen St.-R. 1⁸, 492,1).

2. In Periocha 67 sane verba „bona publicata“ ad priorem causam spec·
tant3 sed rerum ordinem turbatum esse errores manifesti indicant.
Publicatio enim, si omnino, post imperii abrogationem demum afferenda
erat (cf. Mommsen, Strafrecht 1006). Deinde verba, quae addita sunt,
„primi post regem Tarquinium“ nullo mod0, neque si ipsam rem spectas
(Mommsen, Strafrecht 1006 sq.: multorum scilicet bona publicata sunt),

