-6-

tatem peccant, ut in fide eorum aestimanda haec lex in uni-
versum quidem valere debeat: saepius ad ius publicum, cuius
aedificium architectus nobilissimus Theodorus Mommsen e ruina
denuo construxit, narrationes hominum iuris plane imperitorum
sunt recidendae, quam illorum gratia violatio iuris statuenda est.
Nec non sic melius debitum tribuemus honorem genio populi
Romani, cuius id proprium est, ut dum ipsam rem publicam
liberam funditus everteret inque novam formam constitueret,
leges eius tamen quam diutissime observaverit.

