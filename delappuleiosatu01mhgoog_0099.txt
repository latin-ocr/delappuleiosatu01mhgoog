—91-

aliter res accidit. Primum enim, data fide cur in curia eos
Marius sive incluserit sive intrare invitarit, parum patet. Deinde
Plutarchus (pg. 363, 5) eos in forum descendisse (κατιόντας
εἰς ἀγοράν), Orosius et auctor de vir. ill. 73, 11 in curiam confuqisse
dicunt. <Iam Glaucia ¹) in domo privata quomodo mortem obierit,
non explicatur, si omnes simul in curia inclusi et caesi sunt.

Necessitate igitur quadam coacti seditiosi curiae refugium
petierunt, ut locus sacer inimicos arceret.²) Atque cum instigante
Mario (Oros, V, 17 „cogente Mario“; cf. Plut. pg. 363, 43 App. I,
§145 qui, quamquam saepe nimius in excusando Mario est, hic
veritatem sequi potest) eo sese recepissent, contra consulis vo-
luntatem oppugnati sunt. Omnia denique comprehendens ita
rem accidisse opinor: cum seditiosi de Capitolio degressi eo ve-
nissent, ubi clivum Capitolinum fori area excipit, 'optimates qui
eos obsederant, violata fide in eos impetum fecerunt. Marius
autem, qui sua sponte nullo S. C. facto fidem dederat, ne op-
primerentur, quibus potuit, facultatem fecit, ut in curiam Hostiliam
evaderent, cum alii aliis viis fugam peterent.

Sed frustra. Secundum auctorem de vir. ill. 73 et Appianum
enim hostes ascenso tecto tegulis lapidibusque seditiosos necave-
runt, secundum Orosium et Florum fores effregerunt. Utra ex
his narrationibuS, — vix recte enim inter se coniunguntur —,
praeferenda sit, Cicero docet, ubi de Rabiri defensione ab Hor-
tensio habita verba facit (pro Rab. 183 31). Quomodo enim statui
potest, quis quem lapidem vel tegulam iecerit ‘? At quis Saturninum
comminus ferro occiderit, vel certe percusserit, testibus adhibitis
patrono quidem coarguere fas est. FloruS, qui Livium secutus
effractas fores commemorat, praeterea saxa introduxit eo consilio

 

¹) Secundum Orosium et auctorem de vir. ill. 73, 11, quibus fides habenda
est. Nam ceteri, qui sive in curia (Appianus I, 5 145. Velleius 11, 12), sive
certe una cum Saturnino (Plut. Schol. Bobb. l.l.) eum occisum esse tradunt,
quae distinguenda erant, neglegentia confuderunt potius quam Orosius et auctor
inter similia distinctionem instituerunt.

²) Templum curia erat: Varro apud Gell. XIV. 7, 7; Liv. 1, 30, 2 Seu.
ad AEn. Ι, 4463 VII, 1533 XI, 235. Cic. pro Mil. 90 pro domo 131. 137.
Jordan Topographie Ι, 2, pg. 328.

