-57-

Saturninus non accusatus est, ¹) ita res se habet: Si spatio ab
a. d. IV Id. Dec. anni 102 usque ad comitia tribunicia anni 101
legationem ²) atque accusationem tribuimus, priori tribunatui
anni 103 aut 102 reservantur, si inter comitia tribunicia anni 102
et a. d. IV Id. Dec. anni 102 eas ponimus, de uno anno 103 cogi-
tari potest. Auctor ignotus denique, ut supra vidimus, annum 101
priori tribunatui vindicat.

Atque optimo iure Plutarchi testimonium viri docti non
reiecerunt, a quo non abhorrent verba Per. 67 „quonum oonsu-
latum [Marius] dissimulanter captans consecutus est“, quae consulis
et tribuni occultam pactionem designant. Licet Rutili, vel alius
auctoris odio narratiunculam adscribaS, Mari aetate inventa esse
et facto, quod illo anno Saturninus tribunus erat, niti videtur.
Fontis vero ignoti error et ita explicatur, ut in universum facilius
quam distrahi singulos tribunatus conseri potuisse arbitremur,
aut inde fluxit, quod, cum anno 100 tribunus III refectus
esset, continuationis crimen utique non vitavit et cum Graccho
in hac re, sicut in rogandis legibus (cf. Florum), comparatus
Gracchi tres tribunatus continuatos falso ad se attraxit.

Saturnini interitum denique omnes scriptores comitiis con-
sularibus anni 100 adiungunt3 quae quoniam mense Novembri
haberi solebant, AppianuS, qui a. d. IV Id. Dee.³) Equitium atque,
ut e narrationis progressu apparet, etiam Saturninum sodalesque
interfectos esse narrat (Ι, 33, 146), fide non indignus esse videtur.⁴)
Attamen viri docti locum auct. de vir. ill. 73, 10 „maximoque

 

¹) cf. Mommsen St.-R.1³, 289, 2, 11⁸ 298, 2; Strafrecht 352, 1.

2) legationis tempus e Saturnini tribunatu concludenteS, Reinach
Mithridate Eupator‚ pg. 963 97, 1 et N eumann l. 1. 415 anno 103 eam assignant.

⁸) Ne eo, quod Appianus iam c. 32, 141 tribunatus initium pro de-
signatione commemoravit, (o‘ Ἀπουλήιος. . . τρίτον ἐδημάρχει καίτις αὐτῷ συνῆρχε
κ. τ. λ.) permoti comitia consularia post a. d. IV. Id. Dec. ponamuS, non solum
App. Ι, 33, 146 et Val. Mart. III, 2, 18, sed, quod maioris momenti est, eiusdem
similis error in capite I, 22 detectus (de quo cf. Meyer, z. Geschichte d. Grac-
chen l. l. pg. 95,4) monent. Coniecturam igitur, quam Bardey (pg. 14 sq.) de

Appiani computatione profert, non accipiemus,
’ ⁴) cf. Klebs P.-W. II, 267; Ziegler l. l. pg. 14.

