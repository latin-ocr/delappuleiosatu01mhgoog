-93-

evadere conati erant. Quod autem Furi rogationem Dolabellae
Giganique morti Orosius praemittit, in ea re iustum temporis

, ordinem turbavit, quia profecto comitia non habebantur, ante-

quam pugna cum seditiosis cessavit.

Restat, ut quo consilio Marius egerit, quantum licet, in-
spiciamus Plutarchus (pg. 363, 2) et Appianus (§ 144) tradunt,
Mari amicitia confisos seditiosos cum consule collocutos esse ab
eoque tamquam ab amico fidem accepisse. Quod ut a Liviana
narratione plane abhorret (cf. Saturnini criminationem apud
Orosium narratam), ita etiam cum ipsius Appiani verbis conciliari
nequit: nonne, si in Marium sperassent, eum arcessivissent, ante-
quam ultima necessitate coacti essent. Atque Appianum Mario
favere et pro eo veritatem retractare vel hoc exemplum
probat. Seditiosi igitur non cum amico, sed legitime cum
consule, qui copiis praeerat, collocuti sunt et ipse Marius
tamquam magistratuS, qui, ut seditionem sedaret, magis stude-
bat, quam ut populares interficeret, fidem dedit, fortasse veteris
amicitiae memor. Quod ad causam deditionis attinet, sitim, qua
supra ad tempora notanda usi sumUS, Appianus et Plutarchus
praebent, cum ceteri de fistulis incisis tantum et de timore sitis
verba faciant. Fieri potuisse, ut pro fistulis incisis scriptor qui-
dam ipsam sitim fingeret, negari nequit atque profecto Livi de
eruptione repulsa narratio minorem suspicionem movet. Cur
vero non et hoc et illud retineamUS, nullam causam esse vide0.
Etiam hoc monendum est, fistularum mentionem non apud

omnes auctores futuram esse, nisi gravissimi in seditione repri- ff

menda fuissent momenti.

Caedis crimen ne Plutarchi quidem fons, qui Mario inimicis-
simus est (pg. 363, 6, 7), ei tribuit seditiosorumque victor tan-
tum non interfector praedicari solet.¹) Et si quidem eo, quod

 

¹) Elog. C. I. L. 1², pg. 195. Cic. pro Plane. 88 pro Mil. 8. 83 auct. de vir.

ill. 67, Velleius II, 12 Ampel. 26, 3. Cic. Cat. ΙΙΙ, 15 ex oratoris certo con-
silio explicatur cf. contra Cat. I, 4: num unum diem postea L. Saturninum
tribunum pl. et G. Servilium praetorem mors ac reipublicae poena remorata est?

cf. Schol. Bobb. pg. 277 Or.

