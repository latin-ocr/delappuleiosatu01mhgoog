-83-

diasse dicitur (adde Cic. post red. sen. 25 in Pis. 20 ad fam. I,
9,16). Quoniam autem omnes fontes ei magnopere favent,
fortasse propius ad veritatem accedit sententia, quam aliis locis
Cicero profert (cf. pg. 22 sq. post red. sen. 38, pro Sestio 37,
pro Cluentio 95); Metellum a senatu desertum in exilium migrasse,
quod damnationem prohibere non posset. Certe ante causam
peractam profectus est¹): quam ob rem legitime ei aqua et
igni (Plut. pg. 362, 5, Per. 69 et ceteri) interdictum nec non
ipsa causa peracta est.²) Marius consul interdictionem renun-
tiavit (App. I, ξ 140, Plut. pg. 362, 5, Liv. Per. 69, Mommsen
St.-R. ΠΒ, 139).

Quae omnia, ut legitime acciderunt, ita scriptorum studio et
odio depravata sunt. Tamquam res inaudita sanctio describitur,
poenaque, quam constituebat, augetur et unius Metelli causa ad-
dita esse dicitur. Mari artificio MetelluS, ut iusiurandum recuset,
adducitur3 pertinaciae opprobium in constantiae gloriam verti-
tur. Clausula necessaria Mari calliditati deberi dicitur. Metel-
lum poenam legitimam* suscipere noluisse plerique non com-
memorant, cum contra de Saturnini arrogantia et violentia
permulta narrent. Exilium, quod necessitate coactus suscepit,
patriae pacisque amori tribuitur. Renuntiatio autem interdictioniS,
per Marium facta, ad innatam Mari improbitatem et odium in
inimicum refertur, cum in ea re consulis tantum officio functus
sit. Non miramur denique, quod secundum eosdem auctores nullo
alio, quam Metelli expellendi consilio Saturninus legem rogavit,
immo tribunatum, ut Marius consulatum, petiit.

Comitante Aelio Stilone (Suet. de gramm. 3 Reiff) Rhodum
Metellus sese contulit (Plut. c. 29 fin).

 

¹) App. (Ι, 31, 140, 6, 7) cf. supra pg. 36, idem Livius pg.19; Cic. pro
Sest. 37, pro Plane. 89, de rep. I, 6 optime quadrant3 cf. de domo 82, qui locus,
quoniam Saturninus „ut interdictum siff rogare potuisse dicitur, Metellum
afuisse testatur. Schol. Bobb. pg. 347 Ο. Exilium etiam post damnationem
nonnumquam concedebatur, Mommsen, Strafrecht pg. 72, 2.

2) cf. App. (I, 31, 140, 7), Cic. de domo 82, Oros. V, 17, 4, Mommsen,
Strafrecht pg. 71 sq, Staatsrecht ΙΙΙ, 51 sq.

