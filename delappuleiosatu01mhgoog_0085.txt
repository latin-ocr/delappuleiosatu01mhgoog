—77-

A. 100 lex lata est de colonia in agrum Gallicum
deducenda, quem Romani belli iure publicum factum esse
dicebant, quod Cimbros, in quorum potestatem a Gallorum trans-
isset, bello vicissent (App. Ι, §130). Cuius regionem Eporedia
colonia tum deducta 1) demonstrat3 latitudo eius, cum praeter
Eporediam coloniae non nominentur, ignoratur. Fortasse Dertona
colonia, haud procul ab Eporedia sita, de cuius origine iam
apud antiquos ambigebatur2), eadem lege condita est. Haud parvi
momenti est Plini locum (N. H. ΙΙΙ, 123, oppidum Eporedia Si-
byllinis libris α populo Romano condi iussum) a Mommseno adlatum
(0.1. L. V, 750 sq.; cf. Obseq. 21) conferre: prisca igitur oracula,
quibus deductio a dis ipsis imperabatur, deprompta sunt. Neque
iure optimates soli in crimen vocantur, quod ad consilia in
re publica perpetranda rebus divinis, oraculis, auguriiS, prodigiis
abusi sint, sed etiam populareS, sicut persaepe caedem caede,
ita prodigia (cf. quae de colonia Carthagine Junonia traduntur)
oraculis remunerati sunt. Ceterum summo studio, ne populares
legem exequerentur, nobiles contendisse ex eodem loco colligitur.

Quod ad alteram legem de coloniis in Achaiam, Ma-
cedoniam, Siciliam deducendis attinet, quaeritur, utrum
colonia Mariana in Corsica insula, anno ignoto a Mario con-
ditass), condita, alia lege decreta sit, an eadem ita, ut pro Sicilia Sar-
dinia, cuius pars Corsica erat, intelligenda sit. Obstat autem et
Cicero (pro Balbo 48, fortasse de leg. ΙΙ, 14), qui unam e legibuS, —

· atque hanc significari supra statuimus —- abrogotam esse testatur,

et Livi Drusi lex de coloniis in Siciliam deducendis (cf. App. I, 35,
ξ 156 ὃ δὲ τὸν δῆμον , .. ὑπήγετο ἀποικίαις ἐςἸταλίαν καὶ Σικελίαν
ἐψηφισμέναις μὲν ἐκ πολλοῦ, γεγονυίαις δὲ οὔπω), quae recte Siciliam

 

¹) Vell. Ι, 15, 5, cf. C. I. L. V, pg. 750, Beloch, der italische Bund unter
Roms Hegemonie, pg. 27, Kornemann Pauly-Wiss. IV, 522, No. 32.

²) Quamquam neque annus 103 neque 100 inter eos erat, qui speciem
probabilitatis habere videbantur Vell. I, 15, 4, C. I. L. V, pg. 832, Kornemann
Pauly-Wiss. IV, 522, N o. 30.

³) cf. Plin. N. H. ΙΙΙ, 80 Sen. ad. Helv. VIII, 2, Mela 2, 19, Solin. III, 33
C. I. L. X, pg. 838 sq.; Kornemann Pauly-Wiss. IV, 522, No. 33.

